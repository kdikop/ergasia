# ergasia
## Ακολουθούν τα αποτελέσματα της εργασίας του μαθήματος "Τηλεπισκόπηση & Ανάλυση Εικόνων"!

Όσον αφορα το 1ο ερώτημα της εργασίας, φτιάξαμε ένα διάγραμμα στο οποίο παρουσιάζονται οι δείκτες NDVI και NDWI, κατά το χρονικό διάστημα από 1-1-2021 έως και 18-7-2023. Ο δείκτης NDVI μας δείχνει της παραλλακτικότητα που υπάρχει στη καλλιέργεια όσον αφορά τη βλάστηση και παίρνει τιμές από -1 έως 1. Τιμές μικρότερες του 0.1 χαρακτηρίζουν το γυμνό έδαφος, τιμές από 0.2 έως 0.5 υποδεικνύουν την ύπαρξη βλάστησης ενώ πάνω από 0.6, έχουμε πυκνή βλάστηση. Αντίστοιχα, ο δείκτης NDWI, μας επιτρέπει να εντοπίζουμε περιοχές ή σημεία στα οποία υπάρχει νερό. Οι τιμές που λαμβάνει είναι από -1 έως 1. Από -1 έως – 0.3, έχουμε ξηρές επιφάνειες, δίχως ύπαρξη νερού, από -0.3 έως 0, λιγότερο ξηρές επιφάνειες, πάλι χωρίς την ύπαρξη νερού, από 0 έως 0.2 υφίσταται μια μικρή ποσότητα νερού ενώ πάνω από 0.2 έχουμε επιφάνειες με νερό.

![ClimateEngine](https://github.com/kdikop/ergasia/assets/140097823/b41c1b1d-f4e3-4811-808b-ab30cb01a05f)

Σύμφωνα με το παραπάνω γράφημα και τη διακύμανση του δείκτη NDVI, συμπεραίνουμε ότι το έτος 2021, ο παραγωγός καλλιέργησε καλαμπόκι. Αυτό το καταλαβαίνουμε από τη περιόδο κατά την οποία βλέπουμε το δείκτη βλάστησης να αυξάνει καθώς και απο την αντίστοιχη περίοδο κατά την οποία ο δείκτης μειώνεται μέχρι τη συγκομιδή. Επίσης, μέσω αναζήτησης στη βιβλιογραφία, εντοπίσαμε ότι ο δείκτης NDVI παρουσιάζει την ίδια μεταβολή για τη καλλιέργεια. Μία απότομη μείωση του δείκτη που παρατηρούμε κατά τα τέλη του Ιουνίου, πιθανόν να οφείλεται σε συνεφιά πάνω απο το αγροτεμάχιο. Εν συνεχεία, το καλλιεργητικό έτος 2022, ο παραγωγός επέλεξΕ τη καλλιέργεια της μηδικής η οποία παραμένει στο αγροτεμάχιο μέχρι και σήμερα. Καταλαβαίνουμε ότι πρόκειται γι' αυτή τη καλλιέργεια, απο τις απότομες μεταβολές του δείκτη. Δηλαδή, απο τα μέσα Μαίου, εκεί που ο δείκτης έχει τη μέγιστη (πιθανόν) τιμή του και άρα η καλλιέργεια παρουσιάζει πυκνή βλάστηση, τότε παρατηρούμε απότομη πτώση του δείκτη. Αυτό σημαίνει ότι ο παραγωγός έχει κόψει τη καλλιέργεια η οποία όμως παραμένει στο χωράφι καθώς η τιμή του δείκτη βρίσκεται κοντά στο 0,3. Το ίδιο μοτίβο παρατηρούμε για άλλες 4 φορές, το οποίο μας δείχνει τις κοπές που έγιναν στη καλλιέργεια. Με τον ίδιο τρόπο, μέχρι και τις 18-7 για το έτος 2023, ο παραγωγός έχει κάνει συνολικά 3 κοπές. 

#

Συνεχίζοντας με το 2ο ερώτημα, δημιουργήσαμε έναν ιστότοπο (https://kdikop.github.io/ergasia/) στον οποίο βρίσκονται οι χάρτες με τα vector δεδομένα των δεικτών GBNDVI, GRNDVI, RBNDVI και WDRVI. Με τη χρήση αυτών των δεικτών, μπορούμε να παρατηρήσουμε τη παραλλακτικότητα που υπάρχει στο αγροτεμάχιό μας. 

![gbndvi_statistics](https://github.com/kdikop/ergasia/assets/140097823/42ac48e2-4abb-4f4e-8dd0-3d35f02dc5b7)

Οι δείκτες GBNDVI, GRNDVI και RBNDVI σύμφωνα με τη βιβλιογραφία παρουσιάζουν μεγαλύτερη συσχέτιση όσον αφορά τον δείκτη LAI (δείκτης μέτρησης χλωροφύλλης). Και αυτό διότι κυρίως οι μπάντες GREEN και BLUE δείχνουν να αποτυπώνουν με μεγαλύτερη ακρίβεια την ανακλαστικότητα της βλάστησης σε σχέση με τη RED μπάντα. Εάν το σκεφτούμε πιο διεξοδικά, σε ένα υγιές φύλλο, η RED μπάντα απορροφάται περισσότερο απ’ όλες τις άλλες. Ενώ τη μεγαλύτερη ανακλαστικότητα έχει η NIR και η GREEN. Στο δικό μας αγροτεμάχιο, οι δείκτες GBNDVI και GRNDVI είναι σχεδόν πανομοιότυποι. Αυτό σημαίνει ότι η BLUE και RED μπάντα έχουν πανομοιότυπα ποσοστά ανακλαστικότητας. Όμως, ο δείκτης RBNDVI, μεσοσταθμικά είναι λίγο μεγαλύτερος από τους άλλους 2. Αυτό συνεπάγεται ότι οι μπάντες RED και BLUE έχουν μικρότερα ποσοστά ανακλαστικότητας απ’ ότι η GREEN.

![grndvi_statistics](https://github.com/kdikop/ergasia/assets/140097823/4c686cb0-6f64-4481-a93f-9453f9072a77)

Ο δείκτης WDRVI, χρησιμοποιείται για να εξαλείψει το πρόβλημα του saturation που δημιουργείται με το δείκτη NDVI. Πρόκειται στην ουσία για το στάδιο εκείνο της καλλιέργειας όπου οι χρωστικές των φύλλων της καλλιέργειας φτάνουν σε ένα κρίσιμο επίπεδο όπου η ανακλαστικότητα της NIR μπάντας αυξάνεται ενώ η RED μπάντα παραμένει στα ίδια ποσοστά ανακλαστικότητας καθώς ακόμη απορροφάται από τα φυτά. Έτσι ο NDVI δεν είναι τόσο ακριβής σε εκείνα τα στάδια ανάπτυξης της καλλιέργειας. Με τη χρήση ενός συντελεστή βαρύτητας στο τύπο υπολογισμού του NDVI, προσπαθούμε να εξαλείψουμε την αύξηση του ποσοστού ανακλαστικότητας της μπάντας NIR και έτσι να έχουμε μια καλύτερη και ακριβέστερη εικόνα σχετικά με τη παραλλακτικότητα και την υγεία της καλλιέργειας.

![rbndvi_statistics](https://github.com/kdikop/ergasia/assets/140097823/a63bf0c9-c3f7-4988-98ec-dd772c674b3a)

Σύμφωνα με τα παραπάνω περιγραφικά στατιστικά των δεικτών, παρατηρούμε ότι ο μέσος όρος του κάθε δείκτη σε σχέση με την αντίστοιχη ελάχιστη και μέγιστη τιμή του, δεν διαφέρουν και πολύ. Αυτό πρακτικά σημαίνει ότι το αγροτεμάχιό μας δε παρουσιάζει σημαντική παραλλακτικότητα. Εάν μπορούσαμε ωστόσο να την εντοπίσουμε, παρατηρούμε ότι κεντρικά του αγροτεμαχίου βλέπουμε υψηλότερες τιμές στους δείκτες απ' ότι περιφερειακά. 

![wdrvi_statistics](https://github.com/kdikop/ergasia/assets/140097823/84f67d20-de49-40eb-b981-e0ee693a60ef)

Τέλος, οι δείκτες GBNDVI, GRNDVI και RBNDVI παρουσιάζουν αρκετά μεγάλη συσχέτιση μεταξύ τους καθώς οι μέσοι όροι τους είναι πολύ κοντά. Ωστόσο, τη μεγαλύτερη συσχέτιση έχουν οι GBNDVI και GRNDVI.
